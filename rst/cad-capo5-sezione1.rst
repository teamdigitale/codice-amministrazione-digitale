Sezione I - Dati delle pubbliche amministrazioni
************************************************

.. _art50:

Art. 50 - Disponibilità dei dati delle pubbliche amministrazioni
................................................................

1. I *dati delle pubbliche amministrazioni* sono formati, raccolti, conservati,
   resi disponibili e accessibili con l'uso delle tecnologie dell'informazione
   e della comunicazione che ne consentano la fruizione e riutilizzazione, alle
   condizioni fissate dall'ordinamento, da parte delle altre pubbliche
   amministrazioni e dai privati; restano salvi i limiti alla *conoscibilità
   dei dati* previsti dalle leggi e dai regolamenti, le norme in materia di
   protezione dei dati personali ed il rispetto della normativa comunitaria in
   materia di riutilizzo delle informazioni del settore pubblico.
 
2. Qualunque dato trattato da una pubblica amministrazione, con le esclusioni
   di cui all\\':ref:`articolo 2<art2>`, comma 6, salvi i casi previsti
   dall'articolo 24 della `legge 7 agosto 1990, n. 241`_, e nel rispetto della
   normativa in materia di protezione dei dati personali, è reso accessibile e
   fruibile alle altre amministrazioni quando l'utilizzazione del dato sia
   necessaria per lo svolgimento dei compiti istituzionali dell'amministrazione
   richiedente, senza oneri a carico di quest'ultima, salvo per la prestazione
   di elaborazioni aggiuntive; è
   fatto comunque salvo il disposto dell'articolo 43, comma 4, del decreto del
   Presidente della Repubblica `28 dicembre 2000, n. 445`_.

3. Al fine di rendere possibile l'utilizzo in via telematica dei dati di una
   pubblica amministrazione da parte dei sistemi informatici di altre
   amministrazioni l'amministrazione titolare dei dati predispone, gestisce ed
   eroga i servizi informatici allo scopo necessari, secondo le regole tecniche
   del sistema pubblico di connettività di cui al presente decreto.

Art. 50-bis - Continuità operativa
..................................

1. In relazione ai nuovi scenari di rischio, alla crescente complessità
   dell'attività istituzionale caratterizzata da un intenso utilizzo della
   tecnologia dell'informazione, le pubbliche amministrazioni predispongono i
   piani di emergenza in grado di assicurare la continuità delle operazioni
   indispensabili per il servizio e il ritorno alla normale operatività. 
   
2. Il Ministro per la pubblica amministrazione e l'innovazione assicura
   l'omogeneità delle soluzioni di continuità operativa definite dalle
   diverse Amministrazioni e ne informa con cadenza almeno annuale il
   Parlamento. 
   
3. A tali fini, le pubbliche amministrazioni definiscono: 

   a) il piano di continuità operativa, che fissa gli obiettivi e i principi
      da perseguire, descrive le procedure per la gestione della continuità
      operativa, anche affidate a soggetti esterni. Il piano tiene conto delle
      potenziali criticità relative a risorse umane, strutturali, tecnologiche
      e contiene idonee misure preventive. Le amministrazioni pubbliche
      verificano la funzionalità del piano di continuità operativa con cadenza
      biennale; 
   
   b) il piano di disaster recovery, che costituisce parte integrante di quello
      di continuità operativa di cui alla lettera a) e stabilisce le misure
      tecniche e organizzative per garantire il funzionamento dei centri di
      elaborazione dati e delle procedure informatiche rilevanti in siti
      alternativi a quelli di produzione. DigitPA, sentito il Garante per la
      protezione dei dati personali, definisce le linee guida per le soluzioni
      tecniche idonee a garantire la salvaguardia dei dati e delle applicazioni
      informatiche, verifica annualmente il costante aggiornamento dei piani di
      disaster recovery delle amministrazioni interessate e ne informa
      annualmente il Ministro per la pubblica amministrazione e l'innovazione.

4. I piani di cui al comma 3 sono adottati da ciascuna amministrazione sulla
   base di appositi e dettagliati studi di fattibilità tecnica; su tali studi
   è obbligatoriamente acquisito il parere di DigitPA.

.. _art51:

Art. 51 - Sicurezza dei dati, dei sistemi e delle infrastrutture delle pubbliche amministrazioni
................................................................................................

1. Con le regole tecniche adottate ai sensi dell\\':ref:`articolo 71<art71>`
   sono individuate le modalità che garantiscono l'esattezza, la disponibilità,
   l'accessibilità, l'integrità e la riservatezza dei dati, dei sistemi e delle
   infrastrutture.

1-bis.
   DigitPA, ai fini dell'attuazione del comma 1: 
   
   a) raccorda le iniziative di prevenzione e gestione degli incidenti di
      sicurezza informatici; 
      
   b) promuove intese con le analoghe strutture internazionali; 
   
   c) segnala al Ministro per la pubblica amministrazione e l'innovazione il
      mancato rispetto delle regole tecniche di cui al comma 1 da parte delle
      pubbliche amministrazioni.
 
2. I documenti informatici delle pubbliche amministrazioni devono essere
   custoditi e controllati con modalità tali da ridurre al minimo i rischi di
   distruzione, perdita, accesso non autorizzato o non consentito o non
   conforme alle finalità della raccolta.

2-bis.
   Le amministrazioni hanno l'obbligo di aggiornare tempestivamente i dati nei
   propri archivi, non appena vengano a conoscenza dell'inesattezza degli
   stessi.

Art. 52 - Accesso telematico e riutilizzazione dei dati e documenti delle pubbliche amministrazioni 
...................................................................................................
 
1. L'accesso telematico a dati, documenti e procedimenti è disciplinato dalle
   pubbliche amministrazioni secondo le disposizioni del presente codice e nel
   rispetto delle disposizioni di legge e di regolamento in materia di
   protezione dei dati personali, di accesso ai documenti amministrativi, di
   tutela del segreto e di divieto di divulgazione. I regolamenti che
   disciplinano l'esercizio del diritto di accesso sono pubblicati su siti
   pubblici accessibili per via telematica. 

1-bis.
   1-bis. Le pubbliche amministrazioni, al fine di valorizzare e rendere
   fruibili i dati pubblici di cui sono titolari, promuovono progetti di
   elaborazione e di diffusione degli stessi anche attraverso l'uso di
   strumenti di finanza di progetto, assicurando: 
   
   a) il rispetto di quanto previsto dall\\':ref:`articolo 54<art54>`, comma 3;

   b) la pubblicazione dei dati e dei documenti in formati aperti di cui
      all\\':ref:`articolo 68<art68>`, commi 3 e 4.

Art. 53 - Caratteristiche dei siti
..................................

1. Le pubbliche amministrazioni centrali realizzano siti istituzionali su reti
   telematiche che rispettano i principi di accessibilità, nonché di elevata
   usabilità e reperibilità, anche da parte delle persone disabili, completezza
   di informazione, chiarezza di linguaggio, affidabilità, semplicità di
   consultazione, qualità, omogeneità ed interoperabilità.
   Sono in particolare resi facilmente reperibili e consultabili i dati di cui 
   all\\':ref:`articolo 54<art54>`.
 
2. Il *CNIPA* svolge funzioni consultive e di coordinamento sulla realizzazione
   e modificazione dei siti delle amministrazioni centrali.
   
3. Lo Stato promuove intese ed azioni comuni con le regioni e le autonomie
   locali affinché realizzino siti istituzionali con le caratteristiche di cui
   al comma 1.

.. _art54:
 
Art. 54 - Contenuto dei siti delle pubbliche amministrazioni 
............................................................

1. I siti delle pubbliche amministrazioni contengono necessariamente
   i seguenti *dati pubblici*: 

   a) l'organigramma, l'articolazione degli uffici, le attribuzioni e
      l'organizzazione di ciascun ufficio anche di livello dirigenziale non
      generale, i nomi dei dirigenti responsabili dei singoli uffici,
      nonché il settore dell'ordinamento giuridico riferibile
      all'attività da essi svolta, corredati dai documenti anche normativi di
      riferimento; 
   b) l'elenco delle tipologie di procedimento svolte da ciascun ufficio di
      livello dirigenziale non generale, il termine per la conclusione di
      ciascun procedimento ed ogni altro termine procedimentale, il nome del
      responsabile e l'unità organizzativa responsabile dell'istruttoria e di
      ogni altro adempimento procedimentale, nonché dell'adozione del
      provvedimento finale, come individuati ai sensi degli articoli 2, 4 e 5
      della legge `7 agosto 1990, n. 241`_; 
   c) le scadenze e le modalita`di adempimento dei procedimenti individuati ai
      sensi degli articoli 2 e 4 della `legge 7 agosto 1990, n. 241_`;
   d) l'elenco completo delle caselle di posta elettronica istituzionali
      attive, specificando anche se si tratta di una *casella di posta
      elettronica certificata* di cui al decreto del Presidente della Repubblica
      `11 febbraio 2005, n. 68`_; 
   e) le pubblicazioni di cui all'articolo 26 della `legge 7 agosto 1990, n.
      241`_, nonché i messaggi di informazione e di comunicazione previsti
      dalla `legge 7 giugno 2000, n. 150`_; 
   f) l'elenco di tutti i bandi di gara; 
   g) l'elenco dei servizi forniti in rete già disponibili e dei servizi di
      futura attivazione, indicando i tempi previsti per l'attivazione
      medesima.

   g-bis.
      I bandi di concorso.

1-bis.
   Le *pubbliche amministrazioni centrali* comunicano in via telematica alla
   Presidenza del Consiglio dei Ministri - Dipartimento della funzione pubblica
   i dati di cui alle lettere b), c) , g) e g-bis) del comma 1, secondo i
   criteri e le modalità di trasmissione e aggiornamento individuati con
   circolare del Ministro per la pubblica amministrazione e l'innovazione. I
   dati di cui al periodo precedente sono pubblicati sul sito istituzionale del
   Dipartimento della funzione pubblica. La mancata comunicazione o
   aggiornamento dei dati è comunque rilevante ai fini della misurazione e
   valutazione della performance individuale dei dirigenti.

2-ter.
   Le amministrazioni pubbliche pubblicano nei propri siti un indirizzo
   istituzionale di *posta elettronica certificata* a cui il cittadino possa
   rivolgersi per qualsiasi richiesta ai sensi del presente codice. Le
   amministrazioni devono altresì assicurare un servizio che renda noti al
   pubblico i tempi di risposta.
   
2-quater. 
   Le amministrazioni pubbliche che già dispongono di
   propri siti devono pubblicare il registro dei processi automatizzati rivolti
   al pubblico. Tali processi devono essere dotati di appositi strumenti per la
   verifica a distanza da parte del cittadino dell'avanzamento delle pratiche
   che lo riguardano.

3. I *dati pubblici* contenuti nei siti delle pubbliche amministrazioni sono
   fruibili in rete gratuitamente e senza necessità di identificazione
   informatica. 
 
4. Le pubbliche amministrazioni garantiscono che le informazioni contenute sui
   siti siano conformi e corrispondenti alle informazioni contenute nei
   provvedimenti amministrativi originali dei quali si fornisce comunicazione
   tramite il sito. 
 
4-bis.
   La pubblicazione telematica produce effetti di pubblicità legale nei casi e
   nei modi espressamente previsti dall'ordinamento.

Art. 55 - Consultazione delle iniziative normative del Governo 
..............................................................
 
1. La Presidenza del Consiglio dei Ministri può pubblicare su sito telematico
   le notizie relative ad iniziative normative del Governo, nonché i disegni
   di legge di particolare rilevanza, assicurando forme di partecipazione del
   cittadino in conformità con le disposizioni vigenti in materia di tutela
   delle persone e di altri soggetti rispetto al trattamento di dati personali.
   La Presidenza del Consiglio dei Ministri può inoltre pubblicare atti
   legislativi e regolamentari in vigore, nonché i massimari elaborati da
   organi di giurisdizione. 

2. Con decreto del Presidente del Consiglio dei Ministri sono individuate le
   modalità di partecipazione del cittadino alla consultazione gratuita in via
   telematica. 

Art. 56 - Dati identificativi delle questioni pendenti dinanzi autorità giudiziaria di ogni ordine e grado 
..........................................................................................................

1. I dati identificativi delle questioni pendenti dinanzi al giudice
   amministrativo e contabile sono resi accessibili a chi vi abbia interesse
   mediante pubblicazione sul sistema informativo interno e sul sito
   istituzionale delle autorità emananti.

2. Le sentenze e le altre decisioni del giudice amministrativo e contabile,
   rese pubbliche mediante deposito in segreteria, sono contestualmente
   inserite nel sistema informativo interno e sul sito istituzionale,
   osservando le cautele previste dalla normativa in materia di
   tutela dei dati personali.

2-bis.
   I dati identificativi delle questioni pendenti, le sentenze e le altre
   decisioni depositate in cancelleria o segreteria dell'autorità giudiziaria
   di ogni ordine e grado sono, comunque, rese accessibili ai sensi
   dell'articolo 51 del codice in materia di protezione dei dati personali
   approvato con `decreto legislativo n. 196 del 2003`_.

Art. 57 - Moduli e formulari 
............................

1. Le pubbliche amministrazioni provvedono a definire e a rendere disponibili
   anche per via telematica l'elenco della documentazione richiesta per i
   singoli procedimenti, i moduli e i formulari validi ad ogni effetto di
   legge, anche ai fini delle dichiarazioni sostitutive di certificazione e
   delle dichiarazioni sostitutive di notorietà.

2. Trascorsi ventiquattro mesi dalla data di entrata in vigore del presente
   codice, i moduli o i formulari che non siano stati pubblicati sul sito non
   possono essere richiesti ed i relativi procedimenti possono essere conclusi
   anche in assenza dei suddetti moduli o formulari. 

.. _art57bis:

Art. 57-bis - Indice degli indirizzi delle pubbliche amministrazioni
....................................................................

1. Al fine di assicurare la trasparenza delle attività istituzionali è
   istituito l'*indice degli indirizzi delle amministrazioni pubblichei*, nel
   quale sono indicati la struttura organizzativa, l'elenco dei servizi offerti
   e le informazioni relative al loro utilizzo, gli indirizzi di posta
   elettronica da utilizzare per le comunicazioni e per lo scambio di
   informazioni e per l'invio di documenti a tutti gli effetti di legge fra le
   amministrazioni e fra le amministrazioni ed i cittadini. 
   
2. Per la realizzazione e la gestione dell'indice si applicano le regole
   tecniche di cui al decreto del Presidente del Consiglio dei Ministri 31
   ottobre 2000, pubblicato sulla Gazzetta Ufficiale della Repubblica n. 272
   del 21 novembre 2000. La realizzazione e la gestione dell'indice è affidato
   al Centro Nazionale per l'informatica nella pubblica amministrazione
   (CNIPA). 
   
3. Le amministrazioni aggiornano gli indirizzi ed i contenuti dell'indice con
   cadenza almeno semestrale, salvo diversa indicazione del CNIPA. La mancata
   comunicazione degli elementi necessari al completamento dell'indice e del
   loro aggiornamento è valutata ai fini della responsabilità dirigenziale e
   dell'attribuzione della retribuzione di risultato ai dirigenti responsabili.

.. _`legge 7 agosto 1990, n. 241`: http://www.normattiva.it/uri-res/N2Ls?urn:nir:stato:legge:1990-08-07;241!vig=
.. _`legge 7 giugno 2000, n. 150`: http://www.normattiva.it/uri-res/N2Ls?urn:nir:stato:legge:2000-06-07;150!vig=
.. _`28 dicembre 2000, n. 445`: http://www.normattiva.it/uri-res/N2Ls?urn:nir:stato:decreto.del.presidente.della.repubblica:2000-12-28;445!vig=
.. _`7 agosto 1990, n. 241`: http://www.normattiva.it/uri-res/N2Ls?urn:nir:stato:decreto.del.presidente.della.repubblica:1990-08-07;241!vig=
.. _`11 febbraio 2005, n. 68`: http://www.normattiva.it/uri-res/N2Ls?urn:nir:stato:decreto.del.presidente.della.repubblica:2005-02-11;68!vig=
.. _`decreto legislativo n. 196 del 2003`: http://www.normattiva.it/uri-res/N2Ls?urn:nir:stato:decreto.legislativo:2003-06-30;196!vig=
